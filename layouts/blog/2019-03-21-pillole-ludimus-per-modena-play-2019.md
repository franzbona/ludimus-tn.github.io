blog_post_title: Pillole Ludimus per Modena Play - 2019 Edition
blog_post_abstract: Ve ne avevamo parlato l'anno scorso, e anche quest'anno non siamo da meno: da venerdì 5 a domenica 7 aprile, ModenaFiere ospita l'undicesima edizione di uno dei più importanti eventi ludici italiani. Noi ci saremo. E voi?
blog_post_author: Andrea
blog_post_author_img: tex.png
blog_post_og: https://ludimus.it/static/img/blog/og/2019-03-21-pillole-ludimus-per-modena-play-2019-edition.png

#Pillole Ludimus per Modena Play - 2019 Edition
###Here we go again!

Ve ne avevamo parlato **[l'anno scorso](https://ludimus.it/blog/2018-03-23-pillole-ludimus-per-modena-play.html)**, e anche quest'anno non siamo da meno.
Da venerdì 5 a domenica 7 aprile, ModenaFiere ospita l'undicesima edizione di **uno dei più importanti eventi ludici italiani**, quest'anno con il tema “corsa allo spazio”, per celebrare i 50 anni dallo sbarco sulla Luna. Ne consegue che l'iniziativa, anche quest'anno, sarà di una portata ancora più che cosmica.
Se non siete mai stati al Play, **non avete idea** di quanto questo sia vero. Per tre giorni, i grandi padiglioni di viale Virgilio diventano il punto nevralgico dove convergere per restare al passo con le novità del nostro settore. Passate il tornello d'entrata, e ve ne renderete conto anche voi: ModenaFiere ad inizio aprile è un **crogiolo** di editori, venditori e, soprattutto, di giocatori incalliti.
Il segreto del successo dell'evento sta in **un semplice principio economico**: dove c'è domanda, c'è offerta. E un visitatore medio di un evento come questo di certo di domanda ne porta tanta. Di offerte, test sul campo e novità. Tutte quante queste cose possono essere trovate durante i tre giorni della fiera.
**Case editrici** ereggono stand e si preparano di conseguenza: al Play, oltre all'immancabile mercato della fustella, troverete presentazioni di giochi nuovi fiammanti, ospiti prestigiosi, addirittura conferenze a tema ludico! Se pianificate quindi, come noi, di restarci una giornata intera, può essere una buona idea consultare il **[programma completo](https://www.play-modena.it/2019/programma/)**  e progettare la vostra visita punto per punto, non mancando di calcolare il tempo che spenderete a **provare giochi** e mettendo in conto che dovrete forse faticare per trovare un tavolo libero (fortunatamente, sempre sul programma si possono trovare quali giochi sono intavolati e dove, quindi potrete pianificare le vostre manovre di conseguenza).
C'è tanta di quella roba che tre giorni non basterebbero!

### Main Event: tanti, tanti, TANTI giochi
![Tanti giochi](../static/img/blog/play19/giochi.jpg?t=1  "Tanti giochi!")
Come anche vi abbiamo consigliato l'anno passato, la **ludoteca di Tana dei Goblin** è sempre un buon posto dove piazzarsi: tranquilli, è tutta gente a posto, che vi farà sentire come ad uno dei nostri eventi.
Se invece volete provare qualche anteprima, perché non visitare i padiglioni degli editori? Su internet si possono trovare già qualche lista di anteprime che saranno mostrate ai giocatori durante la fiera. La lista di quanto sarà presente non è ancora completa, ma per intanto possiamo già darvi qualche consiglio.
Allo stand **Ghenos Games** troverete _Azul: Le vetrate di Sintra_, il nuovo capitolo della serie vincitrice dell'ultimo [Spiel Des Jahres](https://ludimus.it/blog/2018-05-19-spiel-des-jahres-2018.html), ma anche _Raiders of the North Sea_, piazzamento lavoratori in stile predonesco, e _Scythe Encounters_, espansione di uno dei più amati giochi di controllo territorio degli ultimi anni.
**GiochiX** porterà invece _Teothuacan_, dove i giocatori gareggiano per costruire la civiltà mesoamericana più imponente con un interessante sistema “a mahjong”, oltre che al revisionato _CO2: Second Chance_, gioco cooperativo che impone ai giocatori un semplice obiettivo: salvare il mondo dall'umanità stessa.
**Eric M. Lang** presenterà il nuovo _Cthulhu: Death May Die_ e _Munchkin Dungeon_, mente la grande **Cranio Creations** porterà, tra gli altri, titoli come _Escape Box_ (come il nome suggerisce, una arguta escape room portatile), _Magnastorm_, gioco competitivo di esplorazione di un pianeta sconosciuto, e _U-BOOT: The Board Game_, dove i giocatori dovranno collaborare per gestire un sottomarino durante la seconda guerra mondiale.
E a parte questo, dato il **tema spaziale** di quest'anno, ci saranno indubbiamente numerosi giochi a tema fantascientifico, come l'amatissimo _Terraforming Mars_, _Kepler 3042_, _Pocket Mars_... Ci sarà un intero universo da esplorare.
Bello, no? E pensate che questi sono solo **alcuni** dei giochi che potrete provare! Ricordate anche di passare a salutare gli **amatoriali**: saranno contenti di farvi provare qualche gioco nuovo e autoprodotto. Chissà che non scopriate qualche piccola perla prima che lo facciano tutti gli altri (“_io c'ero_” potrete dire).

###Follow Up: spendi e spandi
![Spese](../static/img/blog/play19/spese.jpg?t=1  "Grandi spese previste")
Preparate il portafogli, perché **non ne uscirete illesi**!
Come per tutte le fiere del gioco da tavolo, troverete naturalmente anche al Play Modena una sfilza di espositori entusiasti di riempirvi di giochi, vecchi e nuovi, gadget, accessori, souvenir e chincaglierie di ogni genere.
Come vi avevamo già detto in occasione dello scorso anno e di altri eventi simili, cercate sempre di mantenere **un occhio vigile** sul cartellino di quello che comprate: i prezzi, al contrario di quello che vi aspettereste da eventi così, sono di solito gli stessi di sempre. Quindi, se non intendete sperperare i vostri [sudati denari](https://ludimus.it/blog/2018-09-08-consigli-per-gli-sperperi.html), tenetevi alla larga da quanto potreste trovare altrove, e concentratevi sulle **offerte e promozioni**. Ci riferiamo ovviamente a cose come 3x2, sconti progressivi, bundle, outlet, usato o prodotti di seconda scelta (che di solito non hanno niente di così grave, a parte qualche ammaccatura sulla scatola).
Discorso a parte lo fanno i **giochi rari o fuori produzione**: in questo caso, potreste trovarvi di fronte anche a qualche rincaro, ma se siete desiderosi di portarvi a casa qualcosa di introvabile, probabilmente vale la pena pagare quel piccolo _premium_ per assicurarvi qualcosa che altrimenti vi richiederebbe fatica e tempo per essere scovata di nuovo.
In ogni caso, se programmate di fare grossi acquisti, è buon uso munirsi di **borsoni o trolley**: non preoccupatevi, è normale e ben accetto.

###Side Events: parole, sfide, fantasie e avventure
![Altri eventi](../static/img/blog/play19/altrieventi.jpg?t=1  "Altri eventi")
Ma “Modena Play” non è solo boardgames…
Anche quest'anno, Play Modena ospita delle fantastiche **Escape Room**. Quest'anno l'ormai onnipresente **Associazione Nautilus** propone _Paranoid Android_: una AI impazzita minaccia di intrappolare i giocatori all'interno di un incubo ad occhi aperti. Se avete un'oretta di tempo, dateci un'occhiata! La trovate lungo il corridoio tra i due padiglioni principali.
Novità di quest'anno è poi il **Quadrilatero del Librogioco**, cioè una intera porzione di fiera dedicata ai mitici [librigame](https://ludimus.it/blog/2018-07-06-vite-da-tavolo.html), con dimostrazioni, incontri e tornei. E in questo contesto, segnaliamo anche la presenza di Panini Comics Italia e del suo comparto di **fumetti**. Quest'anno ospite d'onore sarà **Sio**, autore di _Scottecs Comics_, che presenterà proprio il suo nuovo fumetto-librogame.
E se siete degli appassionati del **fantasy e del libro**, troverete autori del calibro di Rebecca Moro (_Il principe degli Sciacalli_), Helena Paoli (_La maga tessitrice_), Sara Segantin e Silvia Poli (_Alika_), tutte sponsorizzate da **Fannucci Editore**, a discutere allegramente nella giornata di sabato.
Perché allora non passare a prendere qualcosa da leggere/giocare tra una partita e l'altra?
Consolidata è poi la partecipazione di numerosi **cosplayer**, che durante l’evento avranno a disposizione uno spazio dedicato per le fotografie, con luci e fondali, oltre a poter partecipare al consueto contest.

###Bottom Line: si parte!
![Ludibus](../static/img/blog/play19/ludibus.jpg?t=1  "Ludibus!")
Intrigati? Allora perché non venite a farci compagnia?
Un **pullman** pronto per sabato 6 ce l'abbiamo, e un posticino per voi lo si trova di sicuro.
Tutte le informazioni le potete trovare sul nostro [evento Facebook](https://www.facebook.com/events/255784228704269/)

